---
layout: single
title:  "Moduuli II oppimispäiväkirja"
---

En tuhlaa tulevaisuudessa sovelluskehityksessä aikaa siihen, että kaikki osaisivat käyttää kyseessä olevaa ohjelmaa. Se riittää, että kohteena oleva käyttäjäryhmä hallitsee sovelluksen käytön.

Käytän tavoitteet määrittelemällä osaan priorisoida ohjelma osa-alueita, parantaen sekä käyttäjätyytyväisyyttä että kehitysaikaa.

Käytön motiivit huomioimalla kiinnitän huomiota siihen, mitä ohjelmien käytöllä todellisuudessa tavoitellaan, ja otan sen huomioon käyttöliittymää kehittäessä. Tulostimen miljoonalla eri toiminnolla ja asetuksella ei ole mitään väliä, jos yksinkertainen kopiointi vie puoli tuntia, tuottaa kilon virheellisiä tulostuksia ja kolminkertaistaa päälaen harmaiden hiusten populaation.

Myös käyttökontekstin huomioiminen auttaa kehitysprosessissa, tai ainakin parantaa asiakkaalta saatavaa palautetta. Esimerkiksi ulkoasun suunnitteluun vaikuttaa hyvin vahvasti se, tullaanko ohjelmaa käyttämään 30" 4k näytöltä toimistossa, vai 10" tabletilta hanskat kädessä työhallissa.

Alan jatkossa harjaannuttamaan silmää käytettävyyden analysoimiseen arkielämässäkin, jotta pystyn itse välttämään virheet joita muut ovat tehneet, tai ottamaan mallia hyvin tehdystä työstä.

Liian erilainen vieroksuttaa, joten kannattaa pyrkiä "tyypilliseen" käyttöliittymään, jotta käyttäjä tuntee olonsa kotoisaksi heti ensimmäisen kerran ohjelman avattuaan.

Tiedän nyt käytettävyyden testausta suunnitellessani, että sitä voidaan testata sekä oikeiden käyttäjien että asiantuntijoiden toimesta.