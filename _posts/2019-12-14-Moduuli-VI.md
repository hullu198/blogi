---
layout: single
title:  "Moduuli VI"
header:
  image: /assets/images/Tie.jpg
  teaser: /assets/images/small_Tie.jpg
---
Moduulissa VI käsiteltiin käyttäjätutkimusten tekemistä ihan käytännön tasolla. Omasta mielestäni tämä moduuli on varmaan kurssin hyödyllisintä antia, sillä se tarjoaa konkreettista informaatiota käyttäjien tutkimiseen. Käyttäjän tunteminen on vitaalia tuotekehityksessä, sillä tässä epäonnistuminen voi johtaa resurssien tuhlaamiseen, kun käyttäjä ei osaakaan tai haluakkaan käyttää tarjottua palvelua. 

Toisin kuin olin aikaisemmin luullut, tutkimukseen valittavat käyttäjät, tutkimusmetodit ja kehitysprosessin eteneminen eivät ole toisistaan riippumattomia asioita, vaan kaikki kolme nivoutuvat yhteen ja vaikuttavat toisiinsa. Eri kehitysprosessin vaiheissa tulee hyödyntää erilaisia tutkimusmetodeja, erilaisille tutkimusmetodeille soveltuu tietynlaiset käyttäjät ja tutkimuksen kohde vaikuttaa käyttäjien valintaan. 

Lisämateriaalista oli mielenkiintoista myös oppia siitä miten sosiaaliset johtajat voivat vaikuttaa negatiivisesti yhtiön toimintaan. Sattumalta personaalisuustestistä selvisi, että olen INTP (Introvert, iNtuition, Thinking, Perception), joka selittääkin miksi tämä kurssi on tuntunut siltä kuin joku heiluttelisi kloroformipulloa nenän edessä. Ainoa asia kurssilla, joka on tarjonnut riittävästi mentaalista haastetta, on ollut blogin pystyyn laittaminen ja optimointi, mutta tietenkään se ei edes vaikuta arvosanaan. 