---
layout: single
title:  "Moduuli I oppimispäiväkirja"
---
Ensimmäisessä moduulissa opin ensimmäisenä ettei Ubicomp olekkaan vain tapahtuman nimi, vaan että se tarkoittaa teknologiaa joka leviää kaikkialle, jääkaapeista aina mustekyniin saakka.

Kontekstilla tarkoitetaan tilannetta, jossa sovellusta/laitetta käytetään. Esimerkiksi kokouksessa normaalit puhelut eivät tule läpi, mutta sairauskohtauksen saaneen perheenjäsenen puhelut kyllä hälyttävät.

Mobiilin käyttökontekstin kuvaamiseen kannattaa käyttää erilaisia tiloja tai konteksteja, sillä erilaisia muuttujia on useita. Esimerkiksi wlan ja mobiiliverkossa laitteen tulisi toimia eri tavalla, kuten myös töissä ja kotona. Tällöin sovellusten toimintaa pystytään helposti mukauttamaan lukuisiin eri tilanteisiin, eikä jokaista tilayhdistelmää tarviste erikseen koodata. 

Palvelumuotoilulla tarkoitetaan palvelukokemuksen suunnittelua käyttäjälähtöisesti, eli mietitään käyttäjän näkökulmasta miten palveluista saadaan mahdollisimman intuitiivisia ja helppokäyttöisiä. Se mikä palvelun suunnittelijalle on ilmiselvää, ei välttämättä käyttäjälle tulisi edes mieleen.

Palvelukonseptilla kuvataan mistä palvelu koostuu, esimerkiksi ihmisistä, esineistä ja teknologiasta. Yksi palvelukonseptin osa on palvelupolku, joka kuvaa käyttäjän "reitin" palvelun läpi. Tämä reitti muodostuu palvelutilanteista, tai "palvelutuokioista", joita voivat olla esimerkiksi "Asiakas astuu sisään pankkiin". Näitä palvelutuokioita hyödyntämällä, pystyn tulevaisuudessa kehittämään ohjelmistoja paremmin asiakkaan näkökulmasta.

