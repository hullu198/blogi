---
layout: single
title:  "Moduuli IV"
header:
  image: /assets/images/Winter.jpg
  teaser: /assets/images/Small_Winter.jpg
---
Tämä moduuli oli erinomainen tuomaan esille eritaustaisten henkilöiden tärkeyttä ohjelmistokehityksessä ja -suunnittelussa. Ensinnäkin en ole tullut ajatelleeksi kuinka paljon erilaisia käyttäjäryhmiä ohjelmilla on, varsinkaan epäsuoria käyttäjäryhmiä en ole tainnut ottaa ikinä huomioon. Myöskin huomio käyttäjien asiantuntijuudesta käyttäjäkokemuksen ja käytettävyyden arvioinnin saralla oli erinomainen, se antoi minulle parempaa näkökulmaa käyttäjien tärkeydestä kehityksessä. Varsinkin yhdistettynä kissavideon sanomaan käyttäjien itsepintaisuudesta ja kontrolloimattomuudesta motivoi hyvin integroimaan käyttäjät koko kehitysprosessiin.

Osaan myös jatkossa ottaa huomioon kenttätestauksen tärkeyden, labratesteissä esimerkiksi ei tulisi mieleenkään kokeilla kännykkäsovelluksen käyttämistä räntäsateessa villahanskat kädessä yhdellä kädellä tuulen riepotellessa sontikkaa toisessa kädessä. Toisaalta osaan ottaa huomioon, ettei käyttäjä välttämättä osaa ilmaista kokemuksiaan tai ajatuksiaan, vaan hänelle olisi hyvä tarjota siinä apuja, esimerkiksi johdattelevien kysymysten muodossa.

Huomion myös jatkossa jatkuvan käyttäjätestauksen hyödyt, kun epäkohtien korjaaminen on helpompaa ennen kuin ne kerkeävät kasvaa suuremmiksi.

Moduulista jäi vielä hieman hämäräksi Kuutin esittelemät toimintajärjestelmät. En oikein ymmärtänyt mitä niissä kolmioissa tapahtui tai mikä niiden pointti oli. Ilmeisesti jotain tekemistä sen kanssa, onko jokin objekti työkalu vai työn kohde.
