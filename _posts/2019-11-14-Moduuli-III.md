---
layout: single
title:  "Moduuli III oppimispäiväkirja"
---
Tämä moduuli rakentui Oulun WUD:in (World Usability Day) ympärille, jonka järjestäjänä toimi voittoa tavoittelematon järjestö **SIGHCI Finland**. Tapahtuman alussa kerrottiin järjestön toiminnasta ja sen tuomista eduista jäsenille, mukaanlukien pääsyn tieteellisiin tutkimuksiin ja tapahtumiin.

Myöhemmin tilaisuudessa oli **LUNO**:n (LUkiolaisista Nostetta Ohjelmistoalalle) vuoro parrasvaloissa valaista tavoitteitaan houkutella lukiolaisia ohjelmistoalalle. Oli valaisevaa kuulla miksei ohjelmistoala houkuttele lukiolaisia, varsinkin epäkiinnostus stereotyyppisen itsenäisen pohdiskelevan työn takia yllätti, sillä itseäni juuri tuollainen työnkuva houkuttelee. 

LUNO pyrkii saavuttamaan varsinkin lukiolaisia tyttöjä parantaakseen it-alan sukupuolijakaumaa ja epätasa-arvoa. Heidän mukaansa stereotyyppisesti naiset suuntautuvat ui- ja ux-paikkoihin, siinä missä miehet matalan tason koodin pariin, ja he pyrkivät murtamaan tämän luulon. Minusta heidän käyttämänsä metodit ova ristiriidassa tämän kanssa, sillä he ovat tuoneet näitä korkeamman tason it-alan konsepteja lukioihin ja erityisesti tytöille. He siis taivastelevat mikseivät tytöt halua koodareiksi, ja esittelevät samaan aikaan heille kaikkea muuta it-alalta paitsi koodaamista? 

Oli mielenkiintoista kuulla myös teknisten spesifikaatioiden tärkeydestä terveyssovelluksille, en ollut ikinä tullut edes ajatelleeksi että sovellusta kehittäessä pitäisi tutustua lainsäädäntöön. Spesifikaatiot helpottavat kehitystä ja pahimmat sudenkuopat saa vältettyä minimaalisella työllä.

